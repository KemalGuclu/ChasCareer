Introduktion till Fas 2: Syfte, fokus och mål
ChatGPT Image 8 okt. 2025 02_37_26.png
Om Fas 1 handlade om att bygga en stabil grund, handlar Fas 2: Nätverkande, om att ställa sig på grunden, kavla upp ärmarna och leverera verkliga resultat.

Efter månader av research är det nu äntligen dags att nå ut till branschen och börja bygga ett kontaktnät. Det är gruppens arbetssätt börjar ta form på riktigt. Roller och ansvar blir tydligare, samarbetet fördjupas, och fokus flyttas från enbart research till att börja jobba mer organiserat för att säkerställa balans mellan input (leads in i CRM) och output (bearbetade leads).

Dessutom är grupperna starkare nu, efter att omgrupperingar gjorts sedan Big Bang Day. Alla i gruppen har uppvisat samma nivå av commitment, deltagit i Big Bang Day och signerat det standardiserade commitmentavtalet under föregående fas.

Nu är det bara att köra!

Fokus på gruppnivå: Skapa gränsytor till arbetslivet
ChatGPT Image 30 aug. 2025 17_48_25.png
I Fas 2 tar ni alltså klivet ut mot arbetslivet som ett team. Efter månader av kartläggning, teambuilding och andra förberedelser är det dags att omsätta arbetet i kontakt med människor, företag och organisationer. Samtidigt är det viktigt att ni fortsätter göra research och matar ert CRM med nya leads. Därför använder ni era samlade resurser strategiskt: Researchers fortsätter att fylla på CRM med nya kvalitativa leads (ni ska sikta på att alltid ha en buffert på minst 20 obearbetade leads i CRM), medan kommunikatörerna tar kontakt med företag via mejl, telefonsamtal eller LinkedIn för att boka in så många studiebesök det går. 

Studiebesöken är grejen

Gruppens arbete kretsar kring att träffa så många relevanta företag som möjligt, alltså att skapa naturliga gränsytor mellan er och arbetslivet så att ni får möjligheter att träffa branschfolk. Studiebesök har visat sig vara den överlägset mest effektiva metoden för att göra detta, och vi tror att det fungerar så bra av följande skäl:

1. Small ask – låg tröskel
Att ringa till ett företag och fråga om man får komma på studiebesök är en relativt liten sak att be om. Om man jämför med att exempelvis fråga om LIA, är tröskeln mycket lägre för att få komma innanför dörren. 

2. Smicker fungerar alltid
Dessutom är det ganska smickrande för företagen att en grupp studerande visar intresse för deras verksamhet – särskilt om ni kontaktar en VD eller någon annan som ser företaget som ens bebis. Tveka därför aldrig att ringa det högsta hönset på företaget om ni hittar en sådan lead. Ju högre upp i näringskedjan, ju större chans till att ni blir inbjudna!

3. Sänder ut attraktiva signaler
När vi frågar, finns det två mjuka värden som branschen ständigt lyfter som de mest attraktiva hos en junior kandidat:

Ödmjukhet, nyfikenhet och vilja att lära sig nya saker.
En vilja att samarbeta med andra för att uppnå satta mål. 
Därför ska ni inte underskatta de attraktiva signaler ni sänder ut när ni hör av er och ber att få komma på studiebesök för att se hur företaget jobbar. Att ni ens ställer frågan, visar att ni är ödmjuka mot att ni är gröna i branschen och nyfikna på dem och vill lära er mer om deras verksamhet. Att ni dessutom gör studiebesöken som ett team visar att ni förstår värdet av att samarbeta och att hjälpas åt. 

Inte för många på samma studiebesök

För att studiebesöken ska fylla sin funktion behöver de vara intima, så att ni som går får möjlighet att lära känna personerna på företaget och blir ihågkomna på individbasis efteråt. Därför är det viktigt att ni inte går för många på ett och samma studiebesök, givet risken att ni alla då bara blir en i mängden och svåra att lägga på minnet för de som tagit emot er.

Därför rekommenderat vi att ni inte är fler än tre–fyra personer per studiebesök. Om fler än så i gruppen uttrycker att de vill gå till samma, föreslår vi att ni lottar ut vilka som får gå inom gruppen – i rättvisans namn. Vi förstår att det kan gå emot teamkänslan, med det solidariska "alla ska med-tänket" fungerar alltså inte särskilt väl just det kommer till just studiebesök. Det är mycket bättre att ni delar upp er och att de som faktiskt går får ut något av dem.

Skillnad på studiebesök och studiebesök 

Kom ihåg att varje möte med branschen är en möjlighet att skapa relationer som kan följa dig långt efter examen. Studiebesöken i Chas Career har alltså inte samma informativa funktion som när man gick på studiebesök i grundskolan eller gymnasiet (gäsp!). Tvärtom har dessa studiebesök en relationell funktion och är tänkta att fungera som en gränsyta för dig att komma i kontakt med människorna som jobbar på företagen. Kom förberedd, ställ nyfikna frågor, visa ditt engagemang, och våga adda personen på LinkedIn. Det är vad nätverkande handlar om!

Andra typer av event

Utöver studiebesök ska ni även delta i hackathons, mässor och andra tech-event under den här fasen. Dels för att det är väldigt kul, men också för att det är utmärkta tillfällen att nätverka och bygga kontakter i branschen. På den här typen av event är alla där på samma villkor – av eget intresse och med en öppenhet för att träffa nya människor. Det gör att ni kan använda eventen som en spegelvänd hybrid mellan research och reachout: ni lär känna nya människor och samlar deras kontaktinformation under eventet – för att sedan mata in det i CRM för framtida uppföljning. 

Ett typiskt scenario kan till exempel vara att ni börjar prata med någon från ett företag om deras verksamhet. Under samtalet berättar du om din utbildning och frågar om ni skulle kunna komma på studiebesök en dag. På så sätt skapar ni naturliga vägar in till företag utan att det känns påtvingat eller formellt.

Researchers ansvarar för att hålla koll på relevanta event i regionen och löpande uppdatera gruppen med tips, länkar och datum. Ni kan självklart gå tillsammans som grupp på dessa event, men sprid gärna ut er under mingel för att maximera antalet nya kontakter.

Fokus på individnivå: Etablera ditt personliga varumärke
ChatGPT Image 11 okt. 2025 10_57_16.png

På individuell nivå handlar Fas 2 om att börja ta lite plats och att våga visa upp sig ute i branschlivet. Om du känner oro inför detta kan det dock vara skönt att veta att du inte behöver sticka ut som någon slags "tech-guru" för att lyckas. Du behöver inte heller "ta branschen med storm" och synas och höras mest av allt och alla, bara litegrann!

Fokusera på rätt saker när du säljer in dig själv

Faktum är att du ska undvika att fokusera på dina hårda kunskaper när du pratar med branschen. Även om du kanske är tekniskt kunnig jämfört med dina klasskamrater – är det tyvärr ingen i arbetslivet som blir imponerad av dina hårda kompetenser – för du är junior och det är helt okej. Om du fixerar för mycket vid att visa upp vad du kan, finns risken att du uppfattas som icke ödmjuk och verklighetsfrånvänd. Prata istället om vad du tycker är intressant och vad du vill lära dig mer av. Det är mer attraktivt!  

Även om du ska ta plats i fasen ska du också undvika att ta för mycket plats i möten med branschen. Om du vet med dig att du är lite av en snackpåse: Försök att sätta egna gränser och bygga strategier för när du ska prata och när du måste dra i handbromsen. Detta är särskilt viktigt när du går på studiebesöken tillsammans med dina medstuderande. Om du tar för mycket syre i rummet finns risken att du uppfattas som bufflig, eller ännu värre, en dålig lagspelare. Var därför noggrann med att känna i rummet och att släppa in andra i dina frågor och resonemang. Då sätts du i rätt ljus, och det förtjänar du!

Sammantaget går denna fasen inte ut att du som individ ska "visa upp vad du kan" eller att du ska "synas och höras mest". Den handlar om att du ska möta människor och visa dem din potential genom att helt enkelt våga vara dig själv (fast på ett smart och representativt sätt). Om du lyckas, kanske några av människorna du möter får en bra vibe av dig, och det räcker oftast för att de ska vilja öppna dörren åt dig när du söker LIA på företaget några månader fram i tiden. 

Nätverka – även om du är researcher eller projektledare
Även om du har rollen som researcher eller projektledare i Career-gruppen ska du självklart också nätverka under fasen. Career-rollerna finns främst för att skapa struktur och balans i arbetet, för att säkerställa ett jämnt flöde av leads in och ut ur CRM “bakom kulisserna”.

Men själva nätverkandet sker framför kulisserna. Det är där ni möter människor, säljer in er själva och bygger relationer – och det är något alla ska få möjlighet att göra, oavsett vilken roll man har i Career-gruppen. Därför följer alla med på studiebesök, event och andra nätverksaktiviteter, oavsett Career-roll.

Kom också ihåg att du inte representerar din roll när du är ute och nätverkar, utan dig själv: en egen person med egna kvaliteter, som nu läser en YH-utbildning och vill lära känna sin framtida bransch. Med andra ord går ni alla på studiebesök och event på samma villkor. Lyft varandra, peppa varandra och stötta varandra i nätverkandet.

Det är så ni växer och når resultat, både som individer och som grupp!

Aktivet på LinkedIn – även om du hatar sociala medier

Som ett viktigt led i att bygga upp ditt personliga varumärke (bli ihågkommen av personerna du träffar under fasen) behöver du vara aktiv på LinkedIn. Vissa tycker att sociala medier är jättekul att hålla på med, men det är ingen hemlighet att många av oss mår illa av bara tanken på att skriva klämkäcka inlägg om hur fantastiskt och utvecklande allt är. So be it, men vi ser inga andra alternativ än att bita i det sura äpplet och bara göra det.

Å andra sidan behöver du inte ta i så du spricker. Det viktigaste är att du löpande addar folk som du kommer i kontakt med IRL under fasen, och att du skriver ett  vänligt tack-inlägg till @företaget och @personerna_som_tagit_emot_er direkt efter att du varit på ett studiebesök och även taggar inlägget med #ChasCareer och #ChasAcademy. Om du har det i dig, får du gärna också bjussa på en kort reflektion om vad du har lärt dig under besöket – eller om det var något som väckte din nyfikenhet är lära mer om – det visar att du lagt manken till och att du är engagerad! 

Varför detta då? Jo, för dina inlägg kommer att synas i dessa personers flöden och fungera som reminders om vem du är. Du vill ju inte bli bortglömd i onödan. Du kommer även synas i Chas Academys egna flöden, vilket ger en betydligt större räckvidd. Dessutom är det riktigt snyggt och proffsigt att utrycka sin tacksamhet i det offentliga på det här sättet. Företaget får marknadsföring och smicker på kuppen, så det är en win-win!

Career Workshop 3: Pitcha dig själv & How 2 mingle

Under fasen deltar du i Career Workshop 3: Pitcha dig själv & How 2 mingle. Här får du träna på att presentera dig själv på ett professionellt sätt – utan att det känns säljigt eller tillgjort. Du får också öva på mingelsituationer i ett tryggt sammanhang, så att du kan känna dig mer bekväm ute i verkligheten senare – även om du är lite blyg eller ser dig själv som introvert.

Syftet med workshopen är inte att “vässa dina soft skills” eller att “förvandla dig” till någon du inte är. Tvärtom – den fungerar som ett tryggt rum och en lekstuga där du tillsammans med dina medstuderande får testa olika sätt att pitcha dig själv och hantera sociala situationer.

Alla fungerar olika i sådana sammanhang, och det finns ingen universallösning som passar alla. Målet är att du ska få en djupare förståelse för hur du själv fungerar, och några praktiska verktyg som hjälper dig att använda din personlighet till din fördel i möten, samtal och mingel.

Chas Meetups – en potentiell bonus
ChatGPT Image 2 okt. 2025 19_07_47.png

Under Fas 2 arrangeras Chas Meetups i utvalda städer under en tremånadersperiod. Våra meetups marknadsförs som nätverksträffar för företag – tillfällen där representanter från olika bolag möts, utbyter erfarenheter och minglar med varandra. Samtidigt ser vi dessa tillfällen som ett utmärkt sätt för våra studerande att knyta egna kontakter och möta branschen personligen. Därför bjuder vi, i mån av plats, även in studerande att delta på meetups.

För att mötena ska bli givande för alla är det viktigt att hålla en balans mellan antal företag och antal studerande. Om antalet anmälda företag inte överstiger antalet studerande kan vi därför behöva begränsa antalet studentplatser. Om det finns fler aktiva deltagare i Chas Career än vad det finns tillgängliga platser, lottas deltagandet ut mellan de studerande – så att fördelningen blir rättvis och transparent.

Således är det viktigt att vi får så många företag som möjligt till våra Meetups. Ju fler företag som anmäler, desto fler studerande kan vi bjuda in! Därför uppmanar vi även er studerande att hjälpa till med att bjuda in företag till meetupen i er stad. För att göra det lite extra spicy har vi gjort det till en tävling: den grupp som lyckas få flest företag att delta på sin meetup vinner inte bara heder och ära – utan även ett fint pris!

Mål med fasen
ChatGPT Image 11 okt. 2025 09_13_53.png

Fasens mål på gruppnivå: 

Ni har byggt vidare ert CRM och har nu minst 90 leads i CRM totalt. 
Nu har genomfört minst 10 studiebesök tillsammans.
Ni har deltagit i minst 1 tech-event (utöver Chas Meetup). 
Fasens mål på individnivå: 

Du ska varit deltagit i minst 5 studiebesök.
Du ska ha anskaffat dig minst 5 egna kontakter inom IT.
 

 
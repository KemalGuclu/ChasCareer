Om att bli Chas Academy alumni
Vi på Chas har en särskild plats i hjärtat för våra alumni, och inte sällan lever relationen vidare på en högre professionell nivå. Tillexempel har vi oftast en eller ett par yrkesverksamma alumni med i utbildningens ledningsgrupp. Där får de, i egenskap av bransch-representanter, ge sin input på vad som kan tillföras i utbildningsinnehållet för att hålla kurserna moderna och uppdaterade efter de senaste trenderna. På detta sätt betraktar vi YH-systemet som ett slags kretslopp, där våra studerande en dag blir yrkesverksamma och går från att vara vår "produkt" – till vår "kund" och kravställare. 

Det är heller inte ovanligt att alumni håller digitala Chas Talks (gästföreläsningar) för de studerande, att de sitter med i Chas Challenge-juryn, erbjuder studerande att komma på studiebesök – eller på andra sätt är med och stöttar utbildningarna för att ge nästa generations juniora samma möjligheter till lärande som de själva fick när de gick hos oss. 

Chas Academys Alumninätverk 

När du tar examen blir välkommen in i värmen till Chas Academys Alumninätverk på LinkedIn. Det är en gemenskap för alla tidigare studerande som idag arbetar i branschen, och en plattform för dig som nyexaminerad att både inspireras och få stöd i ditt första steg ut i arbetslivet. 

Fördelarna med att gå med i alumninätverket
Tillgång till ett brett nätverk i branschen. Du kan connecta med tidigare studenter som redan har etablerat sig som utvecklare, testare, UX-designers, projektledare och mycket mer.

Tips och råd från de som gått före. Alumnerna vet precis hur det känns att vara ny på arbetsmarknaden och delar gärna sina erfarenheter av jobbsök, intervjuer och första tiden i arbetslivet.

En plats för gemenskap. Här kan du fortsätta att känna tillhörighet även efter examen, träffa gamla klasskamrater och bygga nya kontakter.

Karriärmöjligheter. Många alumner sitter själva på rekryteringsbehov eller kan tipsa dig om jobbmöjligheter i sina företag. Det gör nätverket till en potentiell genväg in i branschen.

Direktlänk till Chas Backoffice. Att behålla kontakten med Chas Backoffice är bra av flera anledningar. Du kan bland annat hålla koll på tjänster som läggs ut, så som utbildaruppdrag på Chas Academy – eller konsultuppdrag via moderbolaget Chas Visual Management. 
Långsiktig resurs och kommunikationskanal. Alumninätverket är inte bara för din första anställning – du kan använda det under hela din karriär för att få nya perspektiv, bolla tankar eller hitta nya möjligheter.

 
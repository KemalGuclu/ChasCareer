Introduktion till Fas 4: Syfte, fokus och mål
Fas 4 i Chas Career heter Jobb-sök, och markerar den sista etappen av din karriärresa på Chas Academy. Det är här vägen från utbildning till arbetsliv konkretiseras. Fasen löper över två kurser: LIA-kursen (november–april) och Examensarbeteskursen (maj–juni) och fortsätter sedan indirekt hela vägen fram till september, alltså cirka fyra månader efter Examen. Fasen löper således genom två vill skilda studiesituationer plus en efterdyning, men det är fortfarande en och samma fas med ett och samma slutmål: Du ska ha ett jobb att gå till i samband med din examen – och lyckas du inte vill du ha en jobb inom 6 månader efter examen!

Jobbsök är en naturlig fortsättning på det du redan tränat på i Chas Career: research, struktur, kommunikation och uppföljning. Du använder samma metoder och verktyg – men tillämpade på den verkliga arbetsmarknaden i jakten på ert drömjobb inom IT. I likhet med föregående fas 3 – ligger tyngdpunkten även här på självständigt arbete. Du driver din egen jobbsökarprocess, sätter egna mål och följer upp dina egna resultat – men alltid med stöd i ryggen från klassen och backoffice. 

Om du varit aktiv i Chas Career ligger du sannolikt steget före. Du har kanske redan ett etablerat nätverk, ett uppdaterat CRM och en tydlig strategi – eller till och med ett jobberbjudande från din LIA. I så fall handlar denna fas om att slutföra, förhandla och säkra din framtida roll. Om du däremot inte har något jobb på gång, är detta din chans att utnyttja momentum och vända på varje sten. Du använder dina erfarenheter från LIA-fasen, följer upp tidigare kontakter och söker nytt med förnyad energi och tydlig struktur.

Fokus på gruppnivå: gemenskap: stöd, pepp och disciplin
ChatGPT Image 13 okt. 2025 11_38_14.png

Även om Career-grupperna sedan länge är upplösta, finns gemenskapen kvar. Du känner fortfarande människorna du arbetat med, och ni kan fortsätta stötta varandra informellt. Dessutom har du hela klassen som resurs – en grupp människor som befinner sig i samma situation som du och som delar samma mål. Därför bjuder vi in på en digital Alumni Reunion – fyra månader efter examen (i september) – så att du fåt träffa dina gamla klasskompisar igen och dela erfarenheter från yrkeslivet, eller från arbetssökandet om man mot förmodan fortfarande inte lyckats landa drömjobbet. Alla är såklart välkomna på Alumni reunion! 

Praktiskt taget pågår dock bara denna fas fram till juni, det vill säga fram till examensdagen. Det är fram till dess som du jobbar efter denna guide, genom systematiskt jobbsök enligt beprövade metoder. Vid denna tidpunkt är man dock ofta ganska sliten och kan behöva mycket stöd från andra för att orka hålla motivationen och fokuset uppe.

Därför finns Jobbsök-stugorna schemalagda på förhand, vilka sträcker sig från november och hela vägen till juni. Stugorna är digitala arbetspass som ger både struktur och sammanhang i en annars väldigt individuell process. Stugorna hålls via Zoom och fungerar som fokuserade arbetspass där du arbetar sida vid sida med andra studerande, precis som när du sökte LIA. Som vanligt innebär stugorna ingen handledning från backoffice, utan du äger själv ditt arbete. Syftet är med stugorna är helt enkelt: mindre snack, mer verkstad. Här använder du tiden till att faktiskt söka jobb – inte bara prata om det.

Utöver detta får du även gemenskap genom att delta i en Jobb-check-in som hålls mitt i fasen, när du kommer tillbaka från din LIA-period. Då får du berätta i helklass om hur det går för dig, och lyssna på andra när de delar med sig av sina upplevelser kring jobbsökandet.

 

Fokus på individnivå: från praktik till anställning
På individnivå ska du i all enkelhet lägga dit fokus på att hitta öppningar genom research, och att mata ut så många ansökningar du kan. Vi det här laget antar vi att du har ett bra CV, men om du känner dig minsta osäker – rekommenderar vi att du går tillbaka till modulen för Fas 1: Intro och klickar på att göra Inför Workshop 1: CV & LinkedIn. Där finns all information du behöver för att styra upp ditt CV så att det blir proffsigt – och glider igenom alla de moderna system (ATS) som finns inom rekrytering idag. Säkerställ också att det är helt uppdaterat med dina senaste kontaktuppgifter och erfarenheter!

Jobbsök under LIA-perioden (november–april)
ChatGPT Image 13 okt. 2025 11_44_10.png

Under LIA-perioden är förhoppningen att din praktik leder till anställning – men det är inget du kan räkna med. Därför fortsätter du aktivt att söka jobb parallellt med din praktik, precis som du tidigare sökte din LIA.

Det handlar inte om brist på tillit till din LIA-arbetsgivare, utan om professionalism och framförhållning. Ett moget och ansvarsfullt förhållningssätt innebär att du driver din egen framtid, även när du redan har en fot inne.

Så här arbetar du under perioden:

Du använder ditt individuella CRM som nav för jobbsökandet – där du dokumenterar kontakter, ansökningar, svar och intervjuer.

Du sätter egna delmål varje månad, till exempel antal nya ansökningar, kontakter eller uppföljningar.

Du gör research på företag som matchar din profil, dina intressen och din ambition.

Du håller dialogen öppen med handledaren på din LIA-plats och berättar om ditt jobbsökande på ett transparent och professionellt sätt.

De flesta arbetsgivare uppskattar detta. Det visar att du tar ansvar för din utveckling och förstår att LIA:n är en språngbräda – inte ett slutmål.

Jobbsök under examensarbetet (maj–juni)
ChatGPT Image 13 okt. 2025 11_50_54.png

När LIA:n avslutas återvänder du till Chas för att genomföra ditt examensarbete. För vissa innebär det att man redan har ett jobb på gång – för andra att jobbsöket fortsätter med full kraft. Tidigt i maj deltar du i en Jobb-check in, där du samlar fokus, delar erfarenheter från LIA:n och lägger en konkret plan för resterande del av fasen. Därefter fortsätter du att arbeta systematiskt i ditt CRM, med egna delmål och veckovisa rutiner.

Under examensarbetet hålls även Jobbsök-stugor på dagtid, som hjälper dig att behålla struktur, energi och tempo i sökandet – särskilt viktigt när slutspurten mot examen närmar sig.

Examensarbetet som språngbräda
ChatGPT Image 13 okt. 2025 12_35_06.png

Examensarbetet är inte bara ett krav för examen – det kan också fungera som ett visitkort mot arbetsmarknaden när man söker jobb, förutsatt att man gjort en bra leverans förstås. Ett starkt examensarbete kan vara just den pusselbit som får en arbetsgivare att se dig som självklar för rollen de vill tillsätta.

Om du är nöjd med ditt examensarbete – använd det aktivt i ditt jobbsök på följande sätt:

Lyft fram det i dina intervjuer.

Prata om processen, lärdomarna och resultatet.

Publicera det i din portfolio och på LinkedIn.

Mål med fasen
ChatGPT Image 11 okt. 2025 09_13_53.png

Fasens mål på gruppnivå

I denna fas finns inga mål på gruppnivå.

Fasens mål på individnivå (till examensdagen)

Du ska ha 90 leads i ditt individuella CRM innan fasens slut.
Du ska ha skaffat dig 15 egna kontakter inom IT.
Du ska ha en anställning inom IT i samband med examen (och om inte – senast 6 månader efter examen!)
 
Inlämning av CV
Här kan du lämna in ditt CV – något som är värdefullt av två anledningar:

Feedback från backoffice.
Du får personlig feedback på ditt CV av oss i backoffice, som har granskat tusentals CV:n genom åren. Målet är att hjälpa dig finjustera ditt CV till perfektion – eller bekräfta att det redan håller toppklass.

Underlag för LIA-matchning.
När vi går in i fas 3 (LIA-sök) är det en stor fördel att vi har tillgång till ditt CV. Då kan vi använda det som underlag om vi rekommenderar dig i matchning mot företag som Chas Academy samarbetar med.

Så här fungerar inlämningen
Om du vill få feedback på ditt CV ska du ladda upp det här senast den 24 oktober.
Du kan lämna in det senare också, men då kommer vi tyvärr inte kunna ge feedback.

Ersätt gamla versioner av ditt CV med nya
Eftersom vi ibland använder ditt CV i dialog med företag är det viktigt att vi alltid har tillgång till din bästa och mest uppdaterade version.

Om du gör ändringar efter den första inlämningen ber vi dig att ladda upp ditt CV på nytt och ersätta den tidigare versionen.
Det kan du göra hur många gånger du vill – till exempel om du rättar ett stavfel, lägger till en erfarenhet eller förbättrar layouten.

Tänk på att endast den version som skickas in senast den 24 oktober kommer att bedömas och få feedback.
Senare inlämningar sparas enbart för att vi ska ha rätt version till hands vid framtida LIA-matchningar.

Filformat, versioner och filnamn
Välj PDF som filformat och ladda gärna upp båda versionerna av ditt CV:

Den visuellt snyggare orginal-versionen (utformad för manuell läsning)

Den ATS-anpassade versionen (optimerad för rekryteringssystem)
Vi granskar båda och ger en samlad återkoppling på innehåll, struktur och helhetsintryck.

Döp filerna på ett professionellt sätt
Det är mycket viktigt att filnamnen ser proffsiga och tydliga ut.
Filerna du laddar upp ska kunna skickas direkt till en potentiell arbetsgivare, utan att du behöver ändra namnet först.
Undvik därför namn som “mitt cv”, “ny version”, “jbefn” eller liknande.

Använd istället ett konsekvent format:

förnamn_efternamn_cv_original.pdf
förnamn_efternamn_cv_ats.pdf
Modell för bedömning och åtekoppling
Eftersom inlämningen inte är betygsgrundande används inga IG–VG-betyg.
I stället får du en procentsats som visar på "level of perfektion" utifrån våra kriterier:

  Level	  Beskrivning
  100 %	  Perfekt! Inget att anmärka på.
  75 %	  Bra, ett fåtal förbättringar möjliga.
  50 %	  Fungerar, men behöver förbättras på flera punkter.
  25 %	  Långt kvar, behöver revideras i stor omfattning.
  0 %	  Fungerar inte, bör göras om från grunden.
Tillsammans med procentsatsen får du en kärnfull motivering till vår bedömning. Förvänta dig inte en detaljerad redogörelse i uppsatsform, utan några korta rader om vad som är bra, och vad som kan ses över för att göra ditt CV bättre.
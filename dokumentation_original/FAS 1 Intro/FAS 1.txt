Introduktion till Fas 1: Syfte, fokus och mål
ChatGPT Image 7 okt. 2025 20_21_00.png

Övergripande syfte med fasen
Den första fasen av karriärprogrammet handlar om att lägga en stabil grund – på både grupp- och individnivå.
Det är här Chas Career tar sin början, och fokus ligger på att bygga upp den struktur, förståelse och arbetsmetod som ska bära hela vägen fram till examen.

Under Fas 1 arbetar därför alla studerande i Career-gruppen som researchers. Det betyder att ni har ett gemensamt fokus: att söka upp, hitta och registrera leads i det delade CRM-systemet. Genom att skapa en solid bas av potentiella företagskontakter bygger ni det fundament som kommande faser vilar på.

Leads tar tid att hitta, men går desto snabbare att bearbeta (förbruka). Därför behöver ni fylla ert CRM med så många leads som möjligt, så att ni ger er själva ett försprång. Ju bättre grund ni lägger nu, desto enklare blir arbetet längre fram.

Fokus på gruppnivå: bygga dynamik och struktur
ChatGPT Image 11 okt. 2025 14_44_05.png

På gruppnivå ligger fokus på gruppdynamik, samarbete och struktur.
Även om var och en i slutändan gör detta för sin egen skull, är det i gruppen som mycket av magin sker. Career-grupperna fungerar som arbetslag, där ni lär er samarbeta, planera, kommunicera och driva processer tillsammans.

Under den första fasen arbetar vi Backoffice därför aktivt med att bygga – och ibland bygga om – grupperna, tills de består av studerande med liknande nivåer av commitment och mindset. Det gör vi för att ni ska få bästa möjliga förutsättningar att arbeta effektivt och motiverat. Engagemang förtjänar engagemang. I september sätts de preliminära grupperna, och under november görs eventuella justeringar utifrån hur samarbetet fungerar i praktiken – så att varje grupp känns trygg, stabil och redo att ta nästa steg i Chas Career inför nästa fas. 

Big Bang Day – den verkliga starten för gruppen
ChatGPT Image 11 okt. 2025 14_13_52.png

Mot slutet av Fas 1 samlas alla Career-grupper fysiskt för att delta i Big Bang Day – en gemensam milstolpe som markerar att ni nu lämnar startsträckan och snart kan börja jobba med Chas Career på riktigt. Under dagen summerar ni er startsträcka och reflekterar över era arbetssätt och rutiner. Ni diskuterar vad som har fungerat i och vad som behöver justeras framåt. Ni klargör också vilka förväntningar ni ställer på varandra genom att signera ett standardiserat commitmentavtal som syftar till att formalisera ert engagemang i programmet. 

Big Bang Day är också ett tillfälle för firande. Vid tidpunkten har ni uppnått ert första gemensamma delmål som grupp, och detta tycker vi är värt att sätta ljus på! Därför bjuder Chas på lite extra festligheter under dagen. Mot kvällen bjuder vi även på middag, så att ni kan ladda batterierna och sadla om innan ni tar kvällen vidare för egen maskin. 

Fokus på individnivå: komma in i matchen
ChatGPT Image 11 okt. 2025 14_46_26.png

På individuell nivå handlar fasen om att landa, förstå och växa in i rollen som karriäraktiv studerande.
Du får möjlighet att förstå helheten – hur Chas Career fungerar, vilka faser som väntar och vad som krävs för att lyckas ta dig hela vägen till examen. Det handlar alltså inte bara om vad du kan förvänta dig av programmet, utan också om vad programmet förväntar sig av dig.

Career Workshops

Under fasen deltar du i två Career Workshops. Dessa har givetvis två olika syften, men gemensamt har dem att de båda ämnar förbereda dig individuellt på några av de mest grundläggande sakerna du behöver för att få ut så mycket som möjligt av Chas Career. 

Career Workshop 1: CV & LinkedIn

Under denna workshop får du vässa på ditt CV, så att det fungerar att både skicka direkt till beslutsfattare (design-version) och till rekryterare (ATS-version). Workshopen utgörs av olika peer review-sessions där vi ger och tar feedback på varandras material på en proffesionellt och konstruktivt sätt i smågrupper. Således är denna inte bara en CV-verkstad, utan även ett bra tillfälle att öva på att ge och ta emot feedback – en viktig egenskap att ha med sin in i arbetslivet. 

Utöver detta får du även feedback på din LinkedIn-profil under workshopen och får möjlighet att utforska några av LinkedIns vanligaste verktyg för sökning och filtreringar. LinkedIn är nämligen en guldgruva att göra research i, bara man vet hur man gör!

Career Workshop 2: Dream big & Deep research

Genom denna workshop får du utmana din inre bild av hur IT-branschen ser ut – och vilka typer jobb därute som faktiskt kan vara relevanta för dig att söka, eller göra LIA på, i framtiden. Tillsammans med andra deltagare får du öva på att drömma stort, utforska marknaden och vilka möjligheter som finns.

Du får även ta din research till nästa nivå under workshopen, men deep research. Du lär dig hur man ska tänka för att hitta rätt typ av företag och generera leads med kvalitet, får utforska några bra källor, och leka med några klassiska arbetsverktyg som gör research-arbetet lite enklare. 

Mål med fasen
ChatGPT Image 11 okt. 2025 09_13_53.png

Fasens mål på gruppnivå: 

Ni har byggt en bas av leads i ert CRM och matat det med:
Minst 30 leads i CRM innan Big Bang Day infaller.
Ytterligare leads från Big Bang Day fram till fasen tar slut (gruppen sätter delmålet själva).
Fasens mål på individnivå: 

Du ska ha två välfungerande CV-versioner (design + ATS) på plats.
Du ska ha en välfungerande LinkedIn-profil på plats. 
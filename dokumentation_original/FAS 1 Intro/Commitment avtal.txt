Commitmentavtal (signeras vid Big Bang Day)
Förhandsinformation

För att Chas Career ska fungera behöver samtliga deltagare i Career-gruppen vara överens om var man lägger ribban när det kommer till commitment. Om gruppens deltagare har olika förväntningar på varandra, och inte tydligt klargör spelreglerna från början, finns risken att det uppstår onödig friktion i gruppen som hade kunnat undvikas. 

Därför tydliggör detta avtal vad som förväntas av dig som individ på lägstanivå i arbetet med Chas Career. Genom att signera, bekräftar du att du vill vara en aktiv del av Chas Career, att du ämnar att hedra avtalet tillsammans med din Career-grupp – och att du till fullo förstår och accepterar dess standardvillkor.

Observera: När alla Career-gruppens deltagare har signerat commitmentavtalet ska projektledaren fotografera avtalets sista sida (med namn och signaturer)  och lägga upp bilden under Files i gruppens egna Slack-kanal. Det är viktigt att bilderna läggs upp direkt under mötet och att deltagarnas för- och efternamn går att tyda. 

COMMITMENTAVTAL
1. Deltagarens åtaganden 

1.1 Tid och engagemang

Avsätta minst 4-5 timmar per vecka för arbete med Chas Career (i ungefärligt genomsnitt).

Komma väl förberedd och aktivt delta i olika möten kopplade till Chas Career.

Visa förståelse för att andra deltagare kan behöva prioritera annat än Chas Career under vissa perioder.

Om man inte har haft möjlighet att bidra under en period: Erbjuda gruppen kompensation i form av arbete vid utebliven aktivitet.  

Be sin utbildare om stöd ifall man upplever svårigheter med att prioritera balanserat mellan Chas Career och egna studier. 

1.2 Mål och delmål

Arbeta mot faserna fasta mål med faserna (uttalade i Career Guide).

Arbeta mot gemensamt satta delmål under faserna (flexibelt satta efter interna bestämmelser).

Vara anpassningsbar, och öppen för att justera gemensamt uppsatta mål längs processen gång vid behov.   

 Arbeta mot personligt uppsatta mål – vilka motsvarar din del av gruppens gemensamma målsättningar. 

Flagga om man upplever att ens personliga mål känns ouppnåeliga och be gruppen om stöd i god tid före deadline.  

 

2. Ansvar kopplat till roll

Projektledare:

Kalla till, leda och säkerställa dokumentation av gruppmöten.

Skapa goda förutsättningar för engagemang, gemenskap och en positiv arbetsmiljö. 

Rapportera utmaningar och avvikelser i gruppen till Backoffice, för stöd, råd eller åtgärd. 

Kliva in i rollen som researcher eller kommunikatör vid behov. 

Researcher:

Identifiera och dokumentera nya leads på ett noggrant sätt.

Säkerställa att CRM hålls städat och följer uppsatt standard.

Leta upp relevanta event och informera gruppen.

Kliva in i rollen som kommunikatör vid behov. 

Kommunikatör:

Kontakta företag för att boka studiebesök å gruppens vägnar.

Föra anteckningar och uppdatera status i CRM vid varje kontakt eller kontaktförsök.

Systematiskt följa upp på öppna dialoger med leads för att inget ska falla mellan stolarna.

Kliva in i rollen som researcher vid behov. 

 

3. Samarbete, kommunikation och professionellt uppträdande

Bidra till ett positivt samarbetsklimat och respektera gemensamt uppsatta rutiner och arbetssätt.

Kommunicera med gruppen vid utebliven närvaro under bokade möten. 

Hålla koll på gruppens Slack-kanal dagligen (mån-fre) och kommunicera löpande med gruppens medlemmar vid behov. 

Representera Chas och gruppen professionellt i dialog med externa kontakter.

Behandla samtliga av gruppens medlemmar med respekt, värdighet och välvilja – i enlighet med Chas Academys hederskodex. 

 

4. Om åtagandet inte följs

5.1 Inaktivitet

Första gången: Programansvarig ger en varning till deltagaren. En åtgärdsplan tas fram i samråd med gruppens projektledare som ska följas tills den uteblivna aktiviteten har kompenserats för enligt överenskommet.   

Upprepade gånger eller om åtgärdsplanen inte följs: Deltagaren förlorar sin plats i programmet omgående (inklusive tillgång till CRM och gruppresurser).

5.2 Olämpligt eller professionellt uppförande

Vid gränsfall och första gången: Programansvarig ger en varning. 

Vid grova eller upprepade fall: Deltagaren förlorar sin plats i programmet omgående (inklusive tillgång till CRM och gruppresurser)
Inför Career Workshop 1: CV & LinkedIn
Syfte med workshopen: Varför vi gör detta

ChatGPT Image 15 sep. 2025 07_53_05.png

 

Denna workshop handlar om att utveckla din förmåga att presentera dig professionellt – både på papper och digitalt.
När du söker LIA eller ditt första jobb är ditt CV och din LinkedIn-profil ofta det första intrycket en arbetsgivare får. De påverkar hur du uppfattas, och i många fall avgör de om du ens blir kontaktad.

Under workshopen kommer du att arbeta praktiskt med ditt eget material. Du tar med dig en genomarbetad version av ditt CV och din LinkedIn-profil och använder tiden till att ge och ta emot feedback, reflektera över helheten och förbättra ditt material i realtid. Syftet är att skapa ett tillfälle för lärande genom dialog och övning – inte för att polera färdigt allt, utan för att förstå vad som gör ett CV och en profil riktigt bra, och hur du själv kan nå dit.

Observera: Workshopens kvalitet är avhängd på att dess deltagare har gjort förarbetet ordentligt. Vi kommer inte att igenom grunderna igen, utan fokusera på att ge och få feedback samt göra konkreta förbättringar. Därför ber vi dig som planerar delta, att förbereda dig mycket noggrant enligt instruktionerna ovan. Vi förstår att livet kan hända, men om du inte hinner förbereda dig ber vi dig avstå från att komma av respekt för dina medstuderande. 

Mål med workshopen
Målet med workshopen är att du ska lämna passet med ett tydligt förbättrat CV och en mer genomtänkt LinkedIn-profil än du hade när du kom. Du ska också ha en djupare förståelse för vad som utmärker sig som bra, och vad som gör att vissa CV:n och LinkedIn-profiler inte håller måttet.

Ambitionen är inte att du ska lämna workshopen med ett perfekt och färdigvässat material. Du får en vecka efter workshopen för att fortsätta finslipa, justera och tillämpa den feedback du fått.

När du känner dig klar kan du skicka in ditt uppdaterade material till Backoffice för en slutlig kvalitetsgranskning (QC). Den inlämningen är frivillig, men rekommenderas starkt – både för att säkerställa att ditt material håller professionell nivå och för att du ska känna dig trygg med att det motsvarar branschens krav.

Så förbereder du dig inför workshopens CV-del
Steg 1 – Lär dig om CV (input)
Börja med att ta del av följande material. Det hjälper dig att förstå hur du bygger ett CV som både ser bra ut och fungerar i rekryteringssystem.

Chas Academys lathund för CV
Chas Academys guide för ATS

Youtubefilm 1 om ATS

Youtubefilm 2 om ATS
 

Steg 2 – Gör ditt CV (output)
ChatGPT Image 15 sep. 2025 07_52_09.png

När du tagit del av  instuderingsmaterialet om CV, ska du skapa två versioner av ditt eget CV.

Skapa för ett grund-CV
Utgå från Chas Academys lathund för CV. Den hjälper dig att skapa en tydlig och genomarbetad grund som fungerar för både LIA och jobbansökningar.
Skapa sedan en ATS-anpassad version av ditt CV
Gör en enkel, textbaserad version av ditt CV som fungerar i ATS-system. Tänk på att:
Använda tydliga rubriker och standardteckensnitt.

Skriva ut nyckelord från annonsen.

Undvika grafik, kolumner och bilder.

Beskriva dina projekt och erfarenheter med fokus på resultat och ansvar.

Så förbereder du dig inför workshopens LinkedIn-del
Steg 1 – Lär dig om LinkedIn (input)
Börja med att ta del av följande material. Det hjälper dig att förstå hur du bygger ett en proffsig LinkedIn-profil och lär dig vilka smarta funktioner som finns!

Youtubefilm 1 om LinkedIn 

Youtubefilm 2 om LinkedIn 

Sammanfattning för repetition och överblick 

Steg 2 – Bygg eller uppdatera din LinkedIn-profil (output)
ChatGPT Image 15 sep. 2025 07_12_21.png

När du tagit del av instuderingsmaterialet om LinkedIn, ska du sätta upp en professionell profil på LinkedIn. Om du redan har en LinkedIn-profil ska du vara din egen kritiker, och förbättra din profil så mycket du kan. 

Säkerställ att din LinkedIn-profil innehåller:

En tydlig rubrik och kort presentation som beskriver dig professionellt

Relevant utbildning, erfarenhet och projekt

En profilbild som ger ett seriöst intryck

Checklista: Klart till workshopen den 17 oktober
Material	Vad du ska ha gjort	Ta med till workshop	Förväntad nivå av förberedelse
  Instuderingsmaterial	  Läs och se allt material 	Nej 	  Förstå vad som gör ett CV effektivt och en LinkedIn-profil stark
  CV: design-version	  Skapa eller uppdatera	Ja	  Tydligt, genomarbetat och visuellt proffsigt (gärna med bild)
  CV: ATS-version	  Skapa separat version	Ja	  Enkel struktur, rätt nyckelord, systemvänligt
  LinkedIn-profil	  Skapa eller uppdatera	Ja	  Komplett, aktuell och professionell
  Egen reflektion	  Förbered anteckningar	Ja	  Vad som fungerar bra och vad du önskar mer feedback på

Mer om research
ChatGPT Image 5 okt. 2025 17_29_51.png

Research i Chas Career
Research är en av de mest värdefulla färdigheter du kan bära med dig genom yrkeslivet. Det spelar ingen roll om du hamnar på ett stort bolag eller en liten startup. På större företag kan du få i uppdrag att researcha fram en ny lösning, en leverantör, eller ett verktyg. På mindre företag kan behöva hjälpa till med kartlägga nya marknader, potentiella samarbeten eller framtida kunder. Med andra ord behövs kompetensen överallt, och så länge ett företag växer så minskar heller aldrig behovet av mer information. 

I Chas Career är research inte bara en övning. Det utgör själva grunden för att du ska lyckas bygga ditt nätverk. När du researchar letar du fram leads, alltså kontakter i arbetslivet som senare blir till guld när du är på jakt efter LIA-platser och jobb. Tillsammans med din Career-grupp kommer ni att lägga in alla leads ni hittar i ett gemensamt uppföljningssystem (CRM). På så sätt kan gruppen både överblicka, analysera och kvalitetssäkra ert arbete på ett systematiskt sätt, och slipper känna stress över att tappa bollar.

Research: Systematiskt, administrativt och kreativt (!?) arbete
Research är onekligen en systematisk och administrativt tung arbetsuppgift, så det går tyvärr inte att plocka upp mobilen på bussen och tro att man ska få något vettigt researcharbete gjort. När du researchar behöver du fokusera hårt och ta regelbundna pauser för vila, så att du inte tappar fokus och börjar slarva. När du inte researchar behöver du schemalägga dina research-pass i kalendern, så att du inte skjuter på det till "en annan dag" alltför ofta. Det är nämligen lätt hänt! 

Samtidigt är researcharbete faktiskt riktigt kul, kreativt och utvecklande om man gör det på rätt sätt. Den flitige researchern kan både tänka fritt, vara nyfiken och ha kul på jobbet, samtidigt som hon kan arbeta fokuserat och målinriktat – lite som en detektiv!

Här kommer ett exempel på "kreativ research" för att visa vad vi menar: 
Du söker vitt och brett och snubblar över en annons som söker seniora utvecklare i staden där du bor. "Jag är inte senior" tänker du, men klickar ändå och leds vidare in på företagets hemsida.

På hemsidan ser du att de främst verkar ha medelstora kunder. De verkar också vara ett ungt och piggt företag. På sidan "Om oss" ser du flera unga ansikten bland utvecklarna och på ett ställe står det att företaget nyligen har vunnit startup-priset Gasellen, vilket brukar indikera att de är i tillväxt och därmed sannolikt behöver anställa nytt folk. Jackpot!

Du väljer ut en person på "Om oss-sidan" som du tycker ser relevant ut (låt oss säga en utvecklingschef som heter Peter Larsson) och gör honom till en lead. Du skriver ned och sparar information och kontaktuppgifter om Peter Larsson i gruppens CRM, med tydliga anteckningar om företaget som tilläggsinformation.

Någon vecka senare vill du testa att gå lite djupare på Peter Larssons LinkedIn-profil. Du ser då att han tidigare har jobbat i en liknande roll på ett annat företag i stan och som primärt jobbar programmering inbyggda system. Några klick senare har du hittat nya intressanta personer även på det företagets hemsida, varav du väljer en som du gör till en ny lead och går djupare på.

... Så vad hände där? Det började med att du öppnade en till synes irrelevant jobbannons, och det slutade med att du hittade två kvalitativa leads på två unika, relevanta företag – för att systematiskt mata in dessa i Career-gruppens gemensamma CRM. Easy peasy lemon squeezy!

... Men, hur gick det till? Du var systematisk och fokuserad, men du var också nyfiken – och öppen för att klicka vidare på instinkt. Detta gav dig "ringar på vattnet" i din research, med goda resultat till följd. Dessutom hade du nog ganska kul på vägen!
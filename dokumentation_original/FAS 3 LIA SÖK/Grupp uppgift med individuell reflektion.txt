Gruppuppgift med individuell reflektion: Vässa ditt mindset
  
Gruppuppgift med individuell reflektion: Vässa ditt mindset 
Att söka LIA är en utmanande process, och emellanåt kan det kännas riktigt tungt. Det krävs ett starkt mindset att fortsätta söka även när svar uteblir eller många man talar med säger nej. Många studerande beskriver perioden som en mental prövning – ett mind game  – där den som lyckas bäst är den som håller ut, justerar sin strategi vid behov och inte låter sig nedslås av naturliga utmaningar. 

Detta uppdrag är utformat för att rusta dig mentalt inför att söka LIA. Den som har deltagit aktivt i de tidigare faserna kommer märka att förarbetet bär frukt när det kommer till mindset. Du har säkert redan erfarenhet av de vanligaste utmaningarna och har förmodligen ock du du tacklar dem. 

Steg 1: Läs och reflektera kring fasen
Börja med att läsa avsnittet Tredje fasen: månad för månad i Chas Career Guide högt i din Career-grupp eller tillsammans med en klasskamrat. Ta pauser under läsningen för att prata om innehållet.

Diskutera särskilt:

Fasens sprintar. Syfte och mål med varje sprint? 

Varför hitta LIA själv. Vad händer om jag inte gör något?

Läs sedan avsnittet Gemensamma tillfällen: check-ins och sökstugor på samma sätt. Diskutera följande: 

Varför check-ins och sökstugor. Vilket värde medför dessa tillfällen?

Steg 2: Kartlägg kända utmaningar med LIA-sök
Nästa steg handlar om att prata om elefanten i rummet, nämligen de utmaningar vi kan förvänta oss av fasen. LIA-sök handlar inte bara om att hitta rätt företag på slump – utan om att hantera hinder och bygga strategier för att optimera sina möjligheter. Med andra ord vill vi lämna så lite som möjligt åt "slumpen" att avgöra genom att jobba taktiskt och smart.

Gör övningen i grupp:

Brainstorma och formulera alla tänkbara utmaningar ni kan komma att möta under LIA-sökandet: exempelvis brist på svar, konkurrens, tidsbrist, självtvivel eller geografiska hinder. Skriv upp utmaningarna en lista i punktform. 

Diskutera vilka av utmaningarna som vi faktiskt kan påverka, och vilka som vi inte kan påverka. Markera sedan varje utmaning med ett av följande två alternativ:

X – Detta är en utmaning som vi inte kan påverka. Det är bara att acceptera att utmaningen finns där och släppa det. 

Y – Detta är en utmaning som vi faktiskt kan påverka om vi bara jobbar smartare. Här är det värt att lägga energi! 

Stryk alla X-utmaningar och renskriv listan så att endast Y-utmaningarna återstår, alltså sådant som är värt att lägga energi på. 

Diskutera och skriv ned tänkbara konkreta lösningar på varje Y-utmaning. Utgå från principen att det finns alltid något du kan göra bättre, annorlunda eller smartare.

Exempel:

Utmaning 1: Folk svarar inte när man ringer.
Möjliga lösningar på utmaning 1: Ringa fler kontakter. Testa dra iväg ett SMS vid ej svar. Testa olika tider på dagen. Byta kanal (mejl, LinkedIn, Slack). Skicka uppföljning med ny vinkel. 
Steg 3: Skriv individuell reflektion (1/2-1 sida).
Skriv sedan en individuell reflektion från övningen och lämna in här. Självklart läser vi, men du kommer inte få någon feedback på reflektionen. Du gör det för din egen skull!

Vad tog du med dig för insikter? 
Hur kan du använda insikterna genom denna fas?
Kan du ge några konkreta exempel på utmaningar du kan påverka – kontra – inte kan påverka? 
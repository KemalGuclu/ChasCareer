Introduktion till Fas 3: Syfte, fokus och mål
Övergripande syfte med fasen
LIA är inte bara är en period av praktik – det är en kurs. Således är denna fas i Chas Career också en del av Chas Academys kvalitetsarbete. Det är en "process i en större process" som syftar till säkerställa att alla studerande har en kvalitativ LIA-plats säkrad i god tid före kursstart. Därför ska samtliga studerande på Chas Academy delta denna fas, oavsett hur aktiv man varit i de tidigare faserna av Chas Career.

Det övergripande syftet med fasen är givetvis att du ska söka LIA, med hög intensitet och systematik, tills du lyckas säkra en plats. 

En fas designad för alla – individuellt arbete i fem sprintar
Om du redan deltagit aktivt i Chas Career ligger du naturligtvis steget före. Du har förmodligen redan ett välfyllt CRM med leads att kontakta, eller kanske till och med en LIA-plats klappad och klar för registrering. Men även om du börjar från scratch betyder det inte att du ligger efter. Denna fas är byggd så att alla – oavsett startpunkt – kan koppla på, komma igång och steg för steg säkra sin egen LIA-plats i god tid. Härifrån upplöses Career-grupperna och varje studerande jobbar i sina egna, individuella processer.

LIA-fasen är uppdelad i fem sprintar som hjälper dig att planera ditt arbete månad för månad. Även om alla jobbar vi individuellt, följer vi samma sprintplanering och tar hand om varandra tills alla är i mål.  

Fokus på gruppnivå: stöd, pepp och gemenskap
ChatGPT Image 12 okt. 2025 14_39_28.png

Trots att denna fas är individuellt betonad, kommer du få mycket stöttning från dina medstuderande. Din Career-grupp finns förvisso inte längre kvar som konstellation, men människorna i gruppen gör det. Dessutom har du hela din klass att ta stöd ifrån. Alla är vi i samma situation, så det finns ingen anledning att jobba isolerad – även om vi alla driver våra individuella processer.

Utöver det vardagliga stödet som dina medstuderande ger, finns även kalenderlagda tillfällen – dedikerade för LIA: 

Digitala LIA-check-ins hålls regelbundet under fasen, för att säkerställa att alla rör sig framåt och att ingen halkar efter. Dessa hålls klassvis och leds av backoffice. 

LIA-sökstugor (både digitala och fysiska) hålls också regelbundet, vilka fungerar som kalenderlagda fokustider för att aktivt söka LIA. Dessa faciliteras av Backoffice, med drivs helt och hållet av er studerande själva.

Tanken med dessa tillfällen, är dels att ni ska få lägga allt annat ni har åt sidan för en stund och bara fokusera på LIA. Men minst lika viktigt, är att ni får känna gemenskap med andra i ert sökande. 

Fokus på individnivå: söka, söka, söka
ChatGPT Image 12 okt. 2025 14_35_25.png

Till skillnad från föregående faser i Chas Career, är denna nog mest straight forward. Det är inte svårare än att ditt fokus denna fas är att säkra en LIA-plats före Hard Deadline, den sista september. Detta innebär en del hårt arbete, för det tar mer tid att söka LIA än många tror. Det betyder också att du måste vara vaksam på att inte låta den kurs du läser parallellt i utbildningsprogrammet sluka orimligt mycket av din tid och energi under fasen. Kursmål går att komplettera om man inte uppnår dem på första försöket, men man får bara en chans på att hitta en LIA-plats som passar en. 

Vi ska alltså inte låtsas som att LIA-sök är en walk in the park. Samtidigt vet vi att det går – och att det är fullt möjligt att kombinera med karriärprogrammet – så länge man jobbar smart:

Jobba systematiskt och målmedvetet – intala dig att det är kul, och ge dig inte när motgångarna kommer!

Åsidosätt minst 50% av din tid för LIA-sök, varje vecka.

Lägg in blockar i din kalender för LIA-sök i förväg, så att du inte prokrastinerar

Om du inte hittar en LIA-plats
ChatGPT Image 4 okt. 2025 23_07_22.png

Som YH-anordnare ansvarar Chas för att de till att alla studerande erbjuds en LIA-plats, men vår ambition är att du ska hitta den själv. När du tar kontakt med företag på eget initiativ och blir vald genom en rekryteringsprocess skapas ett genuint engagemang, både från dig och företaget. Därför är det typen av LIA som oftast leder till anställning. Vi erbjuder stöd genom coachning, vägledning och nätverkande, men du förväntas ta eget initiativ och ansvar. 

Om du ändå inte hittar en plats blir du LIA-placerad på ett tillgängligt företag under andra halvan av oktober. Dessa placeringar uppfyller alltid våra krav på handledning och relevanta uppgifter, men de långt ifrån optimala för dig som studerande. När du inte blivit särskilt utvald av företaget du gör LIA på minskar chansen att din LIA leder till anställning – och att komma ut i jobb är ju hela poängen med att plugga YH.

Om du aktivt deltagit i Chas Career sedan tidigare: Ta tillvara på allt du hittills fått med dig genom programmet. Använd nätverket, förberedelserna och kontakterna du byggt upp. Följ fasens alla steg nitiskt, så maximerar du dina chanser till drömjobbet. Ju mer initiativ du tar, desto större chans att din LIA blir starten på din karriär!

Om du inte aktivt deltagit i Chas Career sedan tidigare: Visst, du har en del att ta igen, men det har vi tagit höjd för. Börja här och nu, jacka in i fasen och kör på stenhårt tills det lossnar. Vi fattar att du kanske varit tvungen att prioritera annat, men givet att detta avgör din framtida karriär, har du all anledning att komma in i matchen nu!

Mål med fasen
ChatGPT Image 11 okt. 2025 09_13_53.png

Fasens mål på gruppnivå: 

Fasen har inga mål på gruppnivå. 
Fasens mål på individnivå: 

Du ska ha 60 leads i ditt individuella CRM vid fasens slut. 
Du ska ha 10 egna kontakter inom IT. 
Du ska ha säkrat en kvalitativ LIA-plats innan sista september (Hard Deadline).
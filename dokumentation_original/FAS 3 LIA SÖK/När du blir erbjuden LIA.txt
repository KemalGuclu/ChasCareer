När du blir erbjuden LIA
ChatGPT Image 2 okt. 2025 19_13_29.png
När du får ett erbjudande ska du som ovan nämnt registrera platsen i skolans system för kvalitetskontroll och godkännande. Registreringen är inte bindande, och du kan när som helst byta till en bättre plats genom att registrera den nya. Om du hittar en bättre LIA är det enkelt att byta. Registrera den nya platsen i systemet, meddela företaget du lämnar, och informera oss om bytet. Då kan vi ta bort den gamla registreringen och, om det är möjligt, erbjuda platsen till en annan student.

Vi rekommenderar principen "regga första bästa"
Tacka alltid JA om du får ett erbjudande från ett seriöst bolag – även om det inte är din dröm-LIA. 

Registrera platsen direkt för att säkra den.

Fortsätt söka och byt upp dig när du hittar något bättre. 

Vikten av att registrera – direkt
Att vänta med att registrera din LIA-plats är onödigt riskabelt, och kan få stora konsekvenser om man har otur.

När du registrerar din plats gör vi en kvalitetssäkring, för att säkerställa att både företaget du vill göra LIA på uppfyller våra krav för LIA (kompetent handledning, relevanta arbetsuppgifter, etc). Om du väntar för länge med att registrera och det senare visar sig att platsen inte godkänns, står du plötsligt utan LIA – och har sannolikt inget annat på gång heller, eftersom du kallt räknade med den som inte blev godkänd.

Om vi dessutom redan har gått in i oktober måste du LIA-placeras – utan möjlighet att själv påverka var du hamnar. Med andra ord kan ett avvaktande leda till stora konsekvenser med stress till följd. Där vill vi inte hamna i onödan, så se till att registrera din LIA direkt och få följande fördelar med dig på köpet: 

Vi hinner kvalitetssäkra din plats i god tid, så du slipper riskera avslag i sista stund.

Du får trygghet i att ha en bekräftad, godkänd plats – även om du fortsätter söka parallellt efter något ännu bättre.

Du stärker dessutom ditt förhandlingsläge. Arbetsgivare ser ofta studerande med redan säkrade platser som mer eftertraktade kandidater, eftersom det signalerar att du är organiserad och efterfrågad.

Kort sagt: det finns ingen anledning att vänta, men alla skäl att registrera direkt. Det sparar tid, minskar stress och ökar dina chanser att få precis den LIA du vill ha – på dina egna villkor.
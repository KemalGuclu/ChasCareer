LIA-check-ins & LIA-sökstugor
ChatGPT Image 10 okt. 2025 11_33_32.png

LIA-check-ins: stöd, struktur och återkoppling 
Under LIA-fasen deltar du i tre LIA check-ins. De fungerar som avstämningspunkter mellan dig, programteamet och dina medstuderande i klassen.

Syftet med LIA check-ins är att ge dig stöd och återkoppling på din individuella process. De hjälper dig att reflektera över vad som fungerar, identifiera utmaningar och justera din strategi efter behov. Vid check-in redovisar du din progression i helklass: hur många leads du har i CRM, hur många kontakter du tagit, och vilken respons du fått hittills. Du lyfter även vilka utmaningar du ställts inför – och hur du har jobbat för att möta dem. Du får direkt återkoppling från Backoffice, ofta med konkreta tips på strategier eller metoder för att möta utmaningarna och öka din träffsäkerhet.

Att söka LIA är en process full av olika typer av utmaningar, men tack och lov är vi inte ensamma med att möta dem. Därför är viktigt att betona att Check-ins inte är till för att sätta någon på pottan – eller att döma någon som kanske har haft en svajig period. Din prestation kommer alltså inte att bedömas under LIA-check-in. Det som kommer stå i fokus är dina arbetssätt, och hur dessa kan optimeras. Dessutom kan det vara värdefullt att höra vilka utmaningar andra studerande har, att de ofta är samma och att vi inte är ensamma även om vi jobbar i individuella processer.

Kort sagt: LIA-check-in är ett safe space!

LIA check-in 1 (maj): Fokus på aktivitet och struktur. Du visar att du har ett fungerande CRM och har börjat kontakta företag.

LIA check-in 2 (juni): Fokus på progression. Du redovisar antal dialoger, eventuella intervjuer och reflekterar över vad som fungerat bäst hittills.

LIA check-in 3 (augusti): Fokus på resultat. Du får stöd i att hålla farten mot hard deadline och gör en sista avstämning innan september.

LIA-sökstugor: gemenskap, fokus och disciplin
LIA-sökstugorna är återkommande tillfällen som infaller på fredagar genom hela fasen (med undantag för juli och oktober månad, då vi inte har några stugor). Stugorna är tillfällen som helt och hållet är dedikerade till LIA-sök, antingen med fokus på research eller reachouts. Tanken med sökstugorna är att du ska få regelbundenhet i sitt sökande, och en stående påminnelse i din kalender så att du undviker prokastrinering. Dessutom erbjuder stugorna en känsla av gemenskap, vilket är viktigt eftersom det annars är lätt att känna sig ensam med LIA-sökandet. Även om vi alla jobbar individuellt, är LIA-sökstugorna en gemensam samlingsplats för oss alla att samlas på när det blåser hårt och kallt därute. 

- Välkommen in och värm dig i stugan!

Psst! Observera att du kommer att behöva jobba mycket mer med LIA-sök än vad sökstugorna erbjuder i tid. Stugorna finns till för att hålla strukturen på plats och erbjuda kontinuitet, men de kommer absolut inte räcka till för att ta dig i mål. Mellan stugorna måste du alltså söka LIA självständigt. Du har eget ansvar att planera din tid, sätta blockar i din kalender, och att göra de nödvändiga prioriteringarna mellan LIA-sök och studier, så att du lyckas hålla satta delmål och deadlines. 

Vårens digitala sökstugor (april–maj)
ChatGPT Image 2 okt. 2025 19_27_51.png
Under april och maj hålls sökstugorna varje fredag förmiddag (kl. 09–12) via Zoom.
När du loggar in välkomnas du av din karriärs- och studiesamordnare som hälsar välkommen. Därefter väljer du själv hur du vill arbeta:

Om du vill prata, bolla idéer, dela tips eller diskutera LIA-strategier med andra studerande kan du gå in i ett breakout room: en digital motsvarighet till ett boiler room. 

Om du föredrar att sitta i tyst fokus fast ha människor omkring dig (även om det är digitalt), stannar du kvar i main room: den digitala motsvarigheten till ett tyst bibliotek.

Du behöver inte förbereda något särskilt inför en sökstuga. Kom som du är!

Höstens fysiska sökstugor (augusti–september)
Skärmavbild 2025-10-10 kl. 11.28.31.png

Under hösten flyttar sökstugorna från Zoom till Boiler Room – en fysisk open workspace på hotellet eller i Chas lokaler i Globen.
Här är det drop-in mellan kl. 09–17 varje fredag, hela dagar av fokuserat arbete. Du väljer själv när du kommer och hur du vill jobba, men tanken är densamma: att skapa ett gemensamt utrymme för koncentration, aktivitet och gemenskap.

Boiler Room fungerar som ett öppet kontor: vissa sitter helt tysta medan andra samarbetar eller utbyter erfarenheter. Du är välkommen att använda tiden till research, samtal, mejl, uppföljningar – allt som för processen framåt.

Ordningsregler för sökstugorna
ChatGPT Image 13 okt. 2025 12_35_38.png
För att stugorna ska fungera krävs ömsesidig respekt för arbetsmiljön, fokus på rätt saker och professionalism. Behandla stugorna som du skulle behandla en faktisk arbetsplats. Du är på jobbet!

1. Var professionell: Det här är en arbetsmiljö, inte ett forum för privata samtal.

2. Respektera arbetsmiljön i main room/boiler room: Känn in rummet och tänk på ljudnivån. Om du vill prata mycket om något, gå undan – eller gå in i ett Breakout Room.

3. Var konstruktiv: På sökstugor jobbar vi. Kom inte för att ventilera eller klaga om det går dåligt (också viktigt – men hör hemma på after worken).  

Vid upprepade regelbrott kan tillgången till sökstugorna begränsas, och vid allvarliga fall även till Chas kommunikationskanaler.
Programmets teoretiska förankring
Chas Career bygger på två etablerade teorier inom gruppdynamik och ledarskap: Emergent Leadership och Tuckmans fyra faser av grupputveckling. Programmet är utformat utifrån dessa principer för att bygga effektiva team på kort tid, och för att ge deltagarna en realistisk upplevelse av hur team och ledarskap fungerar i det verkliga arbetslivet.

Theory of Emergent Leadership
ChatGPT Image 12 okt. 2025 10_46_05.png

I Chas Career börjar varje grupp utan en utsedd ledare. Det är medvetet – vi vill att ledarskapet ska växa fram naturligt, inte tilldelas uppifrån. Erfarenheten visar att när en person får rollen automatiskt, utan att gruppen hunnit bygga relationer, skapas ofta en konstlad hierarki. Den som får titeln känner ansvar, men saknar ibland förtroende från gruppen. Den som inte får rollen kan samtidigt bli mer passiv.

När ledarskapet istället växer fram organiskt, får alla utrymme att ta initiativ, pröva idéer och visa hur de fungerar i samarbete. Efter några veckors arbete brukar det bli tydligt vem som tar naturliga initiativ, skapar struktur eller ser till att alla kommer till tals. Det är ofta denna person – eller någon som gruppen känner förtroende för – som senare kan komma att utses som projektledare. Beslutet tas demokratiskt av gruppen efter diskussion under Big Bang Day, så att alla känner delaktighet. På så sätt grundas ledarskapet i förtroende och respekt, inte i formella titlar.

Växlande ledarskap i praktiken
En annan viktig del av Chas Careers arbetssätt är att ledarskapet kan växla. Om gruppen till exempel jobbar med ett tekniskt område där någon har särskild kompetens, kan den personen ta ledningen i just det arbetet. I andra lägen – till exempel när gruppen behöver peppas eller organisera sin kommunikation – kan någon annan kliva fram. Det handlar alltså om kunna "byta hatt" och ta en ledarroll vid behov. Den formella projektledaren stödjer detta genom att uppmuntra initiativ och se till att alla får utrymme att bidra där de kan och vill.

Syftet med det här arbetssättet är att deltagarna ska träna både formellt och informellt ledarskap – att kunna leda när det behövs, men också att kunna följa, stötta och samarbeta utan prestige. Det speglar hur moderna arbetsmiljöer fungerar idag: Ledarskap växlar mellan kollegor, ansvar delas, och tryggheten bygger på kommunikation, förtroende och gemensamt driv, inte på formella positioner.

Tuckman's Four Stages of Group Development
ChatGPT Image 12 okt. 2025 11_14_11.png

Programmets utformande är också inspirerat av Bruce Tuckmans modell: Forming, Storming, Norming, Performing, som beskriver hur gruppens dymanik utvecklas över tid. Tanken med modellen är inte att optimera gruppers prestation, utan att förstå varför grupper beter sig som de gör – så att man enklare kan jobba proaktivt och erbjuda de bästa förutsättningarna till samarbete. 

Under Chas Careers första fas (Intro) befinner sig Career-grupperna, enligt Tuckman, i Forming. Relationer och arbetssätt formas från grunden. Gruppen lär känna varandra lite försiktigt, anpassar sig efter varandra och undviker instinktivt att gå in i konflikter. Därför ser vi till att grupperna får signera ett gemensamt commitmentavtal redan här. Syftet är att lägga en grund av tillit och tydliga förväntningar redan under formgivandet av gruppernas dynamik, för att säkerställa att alla i gruppen går in i programmet med samma känsla av ansvar. 

Under den andra fasen (nätverkande) kan det hända att konflikter i grupperna uppstår, något som Tuckman kallar för Storming. Förr eller senare är Storming oundvikligt enligt Tuckman, och en fullt naturlig del av gruppens dynamiska utvecklingsprocess. Vid tidpunkten för Chas Career har dock grupperna inte jobbat så länge ihop att det nödvändigtvis måste ske konflikt. Tvärtom är det ovanligt och osannolikt att konflikter sker, eftersom det normalt tar betydligt längre att komma dit som grupp.  

Givetvis är målet att nå vad Tuckman kallar för Norming och Performing så fort som möjligt – då gruppen börjar etablera normer och fungera som ett välsmort maskineri.  Men för att komma dit behöver gruppen verktyg, varav några av de kändaste är: Tydlig rollfördelning, gemensamma mål, fasta rutiner – och något slags gruppkontrakt som klargör vilka förväntningar som finns.

Alla dessa saker är därför inbygga i Chas Career. Vi försöker därmed tillämpa gruppteori i praktiken för att skapa stabila, välmående team som till stor del ska kunna gå för egen maskin. 
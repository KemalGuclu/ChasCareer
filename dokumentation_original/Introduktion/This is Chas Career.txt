This is Chas Career
ChatGPT Image 5 okt. 2025 08_12_45.png
 

Chas Career är ett karriärprogram som löper parallellt med det utbildningsprogram du går. De två programmen har olika syften:

Utbildningsprogrammet syftar till att ge dig tekniska kunskaper och färdigheter (hard skills): Den tekniska grunden. 

Karriärprogrammet syftar till att utveckla dina personliga egenskaper (soft skills): Din sociala förmåga.

Även om programmen har olika syften, ska de inte ses som två separata spår. Tillsammans bildar de två programmen en sammanhållen process med ett och samma slutmål: Att du ska få ditt drömjobb efter examen. Faktum är att programmen är beroende av varandra för att de ska fungera optimalt. Dina tekniska kunskaper blir värdefulla först när du får möjlighet att använda dem på en arbetsplats, och det blir lättare att sälja in dig själv om du faktiskt har en teknisk grund att stå på. 

Lösningen på känd YH-utmaning 

En YH-utbildning tas fram av en ledningsgrupp som består av företagsrepresentanter från branschen. Ledningsgruppen ansvarar för att utbildningen hålls uppdaterad och motsvarar arbetslivets faktiska kompetensbehov. Det är alltså ledningsgruppen, inte Chas, som avgör vilka hårda och mjuka kompetenser du behöver utveckla för att vara användbar och anställningsbar i arbetslivet.

De hårda kompetenserna går att testa relativt enkelt. En känd utmaning är däremot att de mjuka kompetenserna är svårare att bedöma, trots att de ofta värderas minst lika högt, och i många fall ännu högre, av arbetslivet. Du kan till exempel inte få ett formellt betyg i ödmjukhet, samarbetsvilja, lyhördhet eller nyfikenhet, eftersom sådana egenskaper inte går att mäta och bedöma på ett rättssäkert sätt.

Det är därför Chas Career finns.

Även om det inte går att sätta betyg på de mjuka värdena är det viktigt att du tränar på dem – för det är ofta just de mjuka kompetenserna som avgör vem som får jobbet i slutändan.

Är Chas Career obligatoriskt?
ChatGPT Image 12 okt. 2025 00_14_51.png

Nej – inget är obligatoriskt på YH. Faktum är att varken Chas Career eller utbildningsprogrammets olika moment kräver att du deltar överhuvud taget. Det enda krav som finns är från CSN, och det är att du ska klara kurserna i utbildningsprogrammet för att få ut studiemedel.

Men det finns alltså ingen skolplikt, så du bestämmer själv hur mycket du vill engagera dig i varje del av din utbildning. Du behöver alltså inte gå på en enda workshop, delta i Boiler Room, arbeta med projekt, medverka i Career Meetings, göra research, gå på studiebesök eller söka LIA om du inte vill! Visst är det crazy? 

Så, varför delta?

Precis som utbildningsprogrammet, är Chas Career utformat för dig som vill bli en del av IT-branschen. Det innebär en del hårt arbete, men vi kan inte annat än att utgå från att alla som söker sig till oss verkligen vill komma ut i jobb, och är beredda att anstränga sig för att lyckas.  

Om man däremot väljer att prioritera annat, eller inte känner för att lägga ner den tid som krävs, är det helt upp till en själv. Våra studerande är vuxna individer, så vi kommer aldrig att tjata på någon eller komma med pekpinnar. Vi har fullt förtroende för att våra studerande bäst själva avgör vad de vill och behöver!

Lite som en hinderbana
ChatGPT Image 4 okt. 2025 21_39_12.png
Hela processen – alltså både utbildningsprogrammet och Chas Career – kan liknas vid en stor hinderbana som tar två år att ta sig igenom.

Ledningsgruppen representerar branschen och fungerar som Chas kund. De har, genom diskussioner och beslut, bestämt hur hinderbanan ska se ut i detalj: vilka hinder som behövs för att spegla verkligheten, hur svåra de ska vara, och hur de ska utmana både de hårda och mjuka sidorna av din kompetens för att göra dig anställningsbar.

Vi på Chas är leverantörer av den kompetens som branschen efterfrågar och har därför byggt hinderbanan utifrån ledningsgruppens kravspecifikation. Tillsammans med dig som studerande skapar vi den kompetens som branschen vill ha – genom att få dig igenom hinderbanan på utsatt tid.

Kompetensen växer alltså fram i samarbetet mellan oss på Chas och dig som studerande. Vi står för struktur, kvalitet och stöd längs vägen – men den verkliga utvecklingen sker först när du själv tar dig an utmaningarna.

Självklart gör vi vad vi kan för att hjälpa dig längs vägen, men viktigt att förstå är att ingen kommer att bära dig genom hinderbanan. Vi kan anpassa vissa delar av banan, markera vägen när sikten är dålig eller stå vid sidan för att stötta, coacha och heja på. Vi kan till och med visa hur du tar dig över vissa hinder ibland, men det är Du som måste springa, tappa balansen ibland, hitta tillbaka, och fortsätta framåt – tills du är i mål. 

Chas Career Guide och programmets fyra faser
ChatGPT Image 5 okt. 2025 09_18_27.png

Chas Career Guide är din handbok genom hela karriärprogrammet. Den leder dig steg för steg genom programmets fyra faser, så att du kan känna dig trygg i att du jobbar med rätt saker vid rätt tidpunkt, och håller god balans mellan utbildningsprogrammet och karriärprogrammet. De fyra faserna är:

Intro

Nätverkande

LIA-sök

Jobb-sök

Varje fas motsvaras av en egen modul i guiden. I modulerna hittar du information om vad som ska göras och när, instruktioner att följa, instuderingsmaterial och diverse uppgifter kopplade till fasernas dedikerade workshops.

Observera

Chas Career är noggrant planerat och samordnat med ditt utbildningsprogram för att de ska gå att kombinera på ett balanserat sätt. Därför är det viktigt att du följer guidens steg i rätt ordning och inte försöker göra egna avstickare. Hoppar du framåt, stannar kvar för länge i en fas, eller försöker gå din egen väg, riskerar du att bli överväldigad eller fokusera på fel saker.

Tipset: Ta en fas i taget. Fokusera på det som ligger framför dig, samarbeta med andra och gör jobbet ordentligt – så ordnar det sig.
Rollerna i Chas Career
ChatGPT Image 11 okt. 2025 20_23_31.png
En gemensam satsning
Chas Career bygger på samarbete mellan studerande och Chas personal i en platt och inkluderande organisation. Som deltagare har du stort eget ansvar och frihet att forma ditt arbete, men du får också stöd, vägledning och uppmuntran från Backoffice. För att programmet ska fungera krävs dock struktur, gemensamma mål och ett samlat fokus — men också öppenhet, kommunikation och teamwork.

I grund och botten handlar det om att vi gör den här resan tillsammans.

Backoffice, utbildare och studerande har förvisso olika roller, men vi jobbar alla med samma uppdrag och mot samma slutmål:

Du ska landa ditt drömjobb inom IT.

Organisation och roller
ChatGPT Image 11 okt. 2025 20_58_39.png

Arbetet inom Chas Career sker i team – så kallade Career-grupper – där varje deltagare har ett tydligt ansvarsområde i en dedikerad roll. Roller som projektledare, researcher och kommunikatör används för att skapa struktur, arbetsflöde och framdrift. Du får tidigt önska vilken roll du helst vill ha, men den slutliga rollfördelningen görs först efter några månader, när gruppen kommit igång och ser vilka behov som finns.

Samma princip gäller i Backoffice. Några arbetar strategiskt med långsiktig utveckling och kvalitetssäkring, medan andra fokuserar på att stötta Career-grupperna i vardagen. Men även vi anpassar oss när verkligheten kräver det. Vi kliver in där det behövs som mest, för vi är alla på samma lag.

Det kan vara kul att veta att arbetssättet faktiskt speglar hur många moderna IT-arbetsplatser fungerar idag: med platt struktur, gemensamt ansvar och nära samarbete mellan olika – ofta lite flytande – roller. Att arbeta i Chas Career handlar därför inte bara om att skapa ordning, utan om att förbereda sig för arbetslivet. Du tränar på att kommunicera, samarbeta, planera och bidra till gemensamma mål — precis som man gör i verkligheten.

Career-gruppen – en trygg sparringspartner  
ChatGPT Image 11 okt. 2025 21_19_24.png

Varje Career-grupp består av sex till åtta studerande från olika utbildningar, men bosatta i samma region. Vi blandar kompetenser medvetet, eftersom företag som vid första anblick verkar relevanta för en viss utbildning ofta visar sig vara lika intressanta för andra. Det breddar ert perspektiv och ökar chanserna att hitta rätt kontakter snabbt.

Under Fas 1 arbetar alla i gruppen som researchers för att bygga upp en gemensam bas av leads. Till Fas 2 får varje gruppdeltagare en tydligare roll, och gruppen arbetar mer organiserat för att skapa balans mellan input (nya leads) och output (bearbetade leads) i CRM. Rollerna är dock inte statiska. Om gruppen till exempel märker att antalet leads börjar sina, hjälps alla åt med research tills flödet är stabilt igen. Career-rollerna är alltså inte till för att skapa stuprör, utan för att skapa struktur, ansvarskänsla och samspel.

Notera dock att samarbetet i Career-gruppen endast pågår under programmets två första faser. Därefter arbetar du mer individuellt, men med fortsatt stöd från Backoffice och övriga studerande i din klass.

Eftersom programmet inte bara är designat för att efterlikna verkligheten så mycket som möjligt, utan faktiskt är en del av den – rekommenderar vi att du verkligen suger åt dig av alla erfarenheter som tiden med Career-gruppen kommer att ge dig. Se gruppen som en trygg sparringpartner i soft skills. Tiden du får med gruppen är ett ypperlig tillfälle för dig att få öva på samarbete på riktigt. Visst samarbetar du genom undervisningen också, men till skillnad från ditt utbildningsprogram är Chas Career i allra högsta grad skarpt läge. Du söker upp riktiga leads och träffar riktiga människor ute på riktiga företag – tillsammans med din grupp. Glöm inte det!

Studerandes roller i Career-grupperna
ChatGPT Image 2 okt. 2025 15_49_23.png
Projektledaren
Projektledaren håller ihop gruppen och ser till att arbetet flyter. Rollen handlar om att skapa engagemang och samarbete, inte om att bestämma över andra. Vid behov kan projektledaren få stöd av KS, en agil coach eller programansvarig – beroende på var utmaningen sitter. 

Ansvar:

Kalla till, leda och dokumentera gruppmöten
Hålla ihop gruppen och skapa gemenskap
Stötta researchers och kommunikatörer när det behövs
Kontakta karriär- och studiesamordnaren (KS) vid större utmaningar
Researchers

Två till tre personer i gruppen jobbar som researchers. De samlar in och dokumenterar företagskontakter (leads) i CRM-systemet och letar efter event som hackathons, mässor och meetups.

Ansvar:

Hitta och dokumentera nya företagskontakter
Hålla CRM uppdaterat och tydligt
Tipsa gruppen om relevanta event
Stötta kommunikatörer vid behov
Kommunikatörer

Kommunikatörerna är gruppens röst utåt. De kontaktar de leads som researchers hittat, bokar studiebesök och följer upp på dialoger.

Ansvar:

Kontakta företag via telefon, mejl eller LinkedIn
Dokumentera varje kontakt i CRM
Följa upp dialoger och möten
Stötta researchers vid behov
Career-rollerna för backoffice
ChatGPT Image 2 okt. 2025 15_54_18.png

Precis som för er studerande, är våra career-roller backoffice inte heller statiska. När verkligheten kräver det, kliver vi in och stöttar upp där det behövs som mest – oavsett vad det står i våra rollbeskrivningar. Dock har vi i huvudsak olika ansvarsområden och fokus. Nedan ser du hur vi har organiserat oss bakom kulisserna för att stötta dig och din grupp på bästa sätt. 

Programansvarig (PA)
Strategisk.
Ansvarar för den övergripande processen och för dialogen med branschen.
Fokuserar på att följa upp resultat, förbättra arbetssätt, kvalitetssäkra programmet och leda Career-möten.
Följer upp på Career-gruppernas dialoger med branschen, för att hålla kontakterna varma. 
Karriär- och studiesamordnare (KS)
Operativ på högre nivå. 
Samordnar, coachar, peppar och stöttar studerande genom programmet.
Faciliterar Career-workshops och ger studerande feedback och feedforward.
Rapporterar till PA vid utmaningar, avvikelser eller kvalitetsbrister. 
Utbildare
Operativ på lägre nivå. 
Stöttar studerande i klassrummet och hjälper till med att prioritera mellan studier och nätverkande.
Anpassar tempo i undervisningen vid behov, i löpande dialog med de studerande och backoffice. 
Påminner, uppmuntrar och pushar studerande till att jobba med både utbildningsprogrammet och karriärprogrammet. 